রাসুল সাঃ এর সুন্নত
এবং একজন জুনায়েদ জামসেদ রহঃ
--

জুনায়েদ জামশেদ রহঃ যখন ১ম তিন চিল্লার জন্য বের হবেন,
তখন তার বিবিকে বললেন -আমি তিন চিল্লার সফরে বের হবো!!!
তার বিবি জবাবে বললেন -তুমি যেদিন সফরে বের হবে সেদিনই আমি বিষ খাবো!!!

জুনায়েদ জামশেদ হয়রান পেরেশান হয়ে মাওলানা তারিক জামিল দাঃবাঃ কে ফোন দিলেন।
তারিক জামিল দাঃবাঃ সব শুনে বললেন জুনায়েদ আমি ৩০ বছরে কোনো বিবিকে তাবলীগে যাওয়ার জন্য বিষ খেতে শুনিনি। তোমার বিবিও খাবেনা।

আর বললেন শুনো - তোমার বিবি মনে হয় তোমার উপর অভিমান আছে, আল্লাহর রাসূল সাঃ এর সাথে আম্মাজান আয়েশা রাঃ অভিমান করলে তিনি তাহাকে নিজ হাতে মুখে খানা খাওয়াইতেন। তুমিও তাই করো।।
জুনায়েদ বললেন -মাওলানা আমি মনে হয় পারবোনা। আমার প্রেস্টিজে লাগে।
তারিক জামিল সাহেব বললেন এটা রাসুলের সুন্নাত, এটা করেই দেখো।
রাতে খানা খেতে বসলেন, জুনায়েদ জামশেদ বিসমিল্লাহ বলে বিবির মুখে এক টুকরা রুটি গুঁজে দিলেন।।
বিবি জুনায়েদ জামশেদের মুখের দিকে তাকিয়ে বলে উঠলেন -তুমি এটা কেন করলে???
জবাবে জুনায়েদ বললেন - আমাকে তারিক জামিল সাহেব এটা করতে বলছে!!!
এবার বিবি একটা হাসি দিয়ে বললো - পুরো তাবলীগে এই একজনই ভালো মানুষ আছে, আর কেউ নাই!!!

এবার বিবি নিজেই জুনায়েদকে বলছে সফরে কখন বের হবা???
জুনায়েদ জামশেদ তাড়াতাড়ি তারিক জামিল সাহেবকে ফোন দিয়ে বললেন - মাওলানা এক সুন্নাতই আমার সফর আছান করে দিয়েছে।

পুনশ্চঃ আমাদের বড়দের দিলে ঐ কথারই এলহাম হয় যেটা উম্মতের ফায়দা হবে।
